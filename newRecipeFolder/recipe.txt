Okonomiyaki - japansk pandekage med spidskål
(4 personer) (Start 3 kvarter før)

Ingredienser
4 dL grøntsagsbouillon
200 g hvedemel
4 æg
2 spsk olie
&half; tsk salt

2 spsk tomatkoncentrat
1 tsk sukker
1 spsk soya
1 spsk østerssovs
1 tsk paprika

1 rødløg eller 3-4 forårsløg eller et bundt purløg

1 løg
2 fed hvidløg
400 g spidskål (halvdelene af bladene på et lille hoved)
1 spsk olie

chiliflager
chilisauce

Fremgangsmåde
Start med at koge vand til 4 dL grøntsagsbouillon
Kom en bouillonterning eller 1 spsk bouillonpasta i et litermål og kom det kogende vand på. Rør rundt
Slå 4 æg ud i boullionen (år den er kølet lidt af!), og pisk det let sammen
Kom 200 g mel og &half; tsk salt i bouillonen og pisk det jævnt. Er der klumper kan de fjernes med en stavblender

I en lille serveringsskål røres 1 tsk sukker ud i 2 spsk tomatkoncentrat
Der røres 1 spsk soya, 1 spsk østerssovs og 1 tsk paprika i
Smag til og sæt ind på bordet

Skræl et rødløg og skær det i tynde ringe og læg ringene på en lille tallerken og sæt dem på bordet - evt. med en omvendt skål over, så de ikke bliver tørre. Man kan bruge forårsløg eller purløg i stedet

Tag skallen af 1 løg og 2 fed hvidløg og hak begge dele fint
Hak 400 g blade fra et spidskål (eller riv et spidskål groft)
Varm en sauterpande op og kom 1 spsk olie på panden, når den er varm
Svits først løg og så hvidløg og spidskål. Spidskålen skal falde lidt sammen, men bør ikke få for meget
Lad løgblandingen køle lidt ned mens du finder en stegepande og begynder at varme den op
Rør løgblandingen i pandekagedejen til den er jævn
Kom 1-2 spsk olie på panden og bag så 4 tykke pandekager af dejen

Server med dip, chilisauce og chiliflager

Tip: Man kan servere med mayonaise, tang-flager eller andet man synes passer

Slut