Tikka Masala - med ristet blomkål og kikærter
(4 personer) (Start 2 timer før)

Ingredienser
1 ds kikærter
1 ds Limabønner
1 løg
3 fed hvidløg
1 chili
5 cm frisk ingefær
1&half; dL vand
2 tsk garam masala
2 tsk gurkemeje
2 spsk olie
3 spsk smør
3 spsk tomatpure
1 ds flåede tomater
4 dL vand
2 dL piskefløde
1 bouillonterning (1 spsk Herbamare-bouillon)
&half; blomkål (eller et meget lille blomkålshoved)
2 spsk olie
salt og peber

Fremgangsmåde
Åben 1 dåse kikærter og 1 dåse Limabønner og kom dem i et dørslag. Skyl dem
Pil et løg og skær det i kvarte
Tag skallen af 3 fed hvidløg
Rens 1 chili for kerner
Skræl 5 cm frisk ingefær
Kom løg, hvidløg, chili og ingefær i en blender med &half; dL vand. Blend det hele til en pasta
Åben 1 dåse flåede tomater og sæt den ved siden af komfuret
Læg 3 spsk smør klar på en underkop og find bouillon frem
Mål 2 tsk garam masala og 2 tsk gurkemeje op i en kop
Varm en gryde eller sauterpande og kom 2 spsk olie i når den er tilpas varm. Skru ned til 6 (ud af 9)
Kom garam masala og gurkemeje i og rør rundt. Tilsæt løg og chili pastaen fra blenderen
Rør rundt et par minutter uden at det brænder på
Tilsæt de 3 spsk smør og 3 spsk tomatpure og rør rundt. Fortsæt med at svitste et minut eller to
Tilsæt 3 dL vand, de flåede tomater og 2 dL fløde
Tilsæt 1 bouillonterning (eller 1 spsk Herbamare-bouillon). Rør rundt
Tilsæt kikærter og Limabønner
Rør godt rundt. Når det koger skrues ned til 3 (ud af 9). Husk at sætte et minutur til 45 minutter
Mens retten simrer renses et halvt blomkålshoved. Skær det i små buketter (valnøddestørrelse)
Kom 1-2 spsk olie i en Margretheskål. Tilsæt &half; tsk salt og &half; tsk peber. Vend blomkålsbuketterne i olien
Kom bagepapir på en bageplade og fordel blomkålsbuketterne på bagepapiret
Tænd ovnen på 200&deg; varmluft og rist blomkålsbuketterne i 10-15 minutter indtil de har taget lidt farve. Husk at sætte endnu et minutur
Når retten er kogt færdig og er blevet lidt tyk vendes blomkålsbuketterne i sovsen og retten serveres i dybe tallerkener og spises med ske. Server grisini eller brød til

Tip: Man kan bruge Ingrid ærter og Hestebønner fra puredansk.dk i stedet for kikærter og Limabønner. Kog dem efter posens instruktion

Slut