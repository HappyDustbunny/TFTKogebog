Sandwich med karameliseret selleri og svampedip
(4 personer) (Start 1(-3) timer før)

Ingredienser
200 g champignon (eller andre svampe)
1&half; tsk (balsamico)eddike
2 tsk soya
&frac34; tsk salt (gerne røgsalt)
&half; tsk peber
(6-7 spsk mayonaise)

(1 spsk smør)
1 spsk olivenolie
4 skiver selleri (2 cm tykke)
&half; dL hvidvin eller vand
salt

1 rødløg
8 salatblade
(4 mellemstore tomater)
16 skiver syltede agurker

4 burgerboller (Køb eller brug opskrift herunder)

Fremgangsmåde
Hvis du selv bager boller, så start med at bage burgerbollerne en tre timer før. Opskrift herunder

Rens 200 g champignon og skær dem i skiver
Mål1&half; tsk (balsamico)eddike og 2 tsk soya op i en kop
Sæt en pande over på 9(ud af 9). Når den er varm skrues ned til 7(ud af 9) og svampene svitses til væden er næsten fordampet
Tilsæt eddike og soya-blandingen og rør rundt til væden er nænsten fordampet igen
Tag panden af blusset og lad den køle lidt før svampene kommes over i en mini-hakker eller blender
Tilsæt &frac34; tsk salt (gerne røgsalt) og &half; tsk peber (og 6-7 spsk mayonaise), og blend det hele til konsistensen er jævn
Kom svampedippet i en serveringsskål og sæt en teske i

Mål &half; dL hvidvin eller vand op og sæt det ved siden af komfuret
Skær fire 2 cm tykke skiver af en selleri. Skræl skivernes kant med en skrællekniv.
Sæt en pande over og skru op på 7(ud af 9). Kom 1 spsk smør og 1 spsk olivenolie på mens panden varmer
Når smøret er bruset næsten af kommes selleriskiverne på panden og minuturet sættes til 3 minutter. Ryst panden så selleriskiverne ikke hænger i
Når minuturet ringer vendes selleriskiverne og minuturet sættes igen til 3 minutter
Efter de 3 minutter er gået, hældes vand eller hvidvin ved og der skrues ned til 2(ud af 9). Ryst panden
Læg låg på panden og sæt minuturet på 10 minutter. Det er godt at ryste panden engang imellem, hvis man husker det

Mens selleriskiverne bliver møre vaskes 8 salatblade. Salaten kommes i en serveringsskål
Tag skallen af et rødløg og skær det i tynde skiver. Kom skiverne i en skål
(Vask tomaterne og skær stilken ud. Skær tomaterne i skiver og kom skiverne i en skål)
Åben et glas med syltede agurker og kom 16 skiver syltede agurker over i en skål. Eller sæt en gaffel i glasset

Varm burgerbollerne på en brødrister eller i ovnen. I ovnen skal de nok have 5 minutter ved 200&deg;. Husk at sætte et minutur

Server de overskårne boller med selleriskiver og tilbehør. Man lægger under-bollen på tallerkenen og lægger salat, selleri, agurkeskiver, (tomatskiver), dip, salat ovenpå før man topper med over-bollen
Husk servietter!

Tip: Burgerbollerne er egnet til frysning og kan hurtigt tøes op på en brødrister. Vend bollerne ofte mens de tør op på brødristeren.

Slut