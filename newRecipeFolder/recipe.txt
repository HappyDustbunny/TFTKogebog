Burgerboller
(4 personer) (Start 3 timer før)

Ingredienser
75 g smør
1 kg mel 
5,5 dL vand
25 g gær
75 g sukker
1&half; spsk salt
sesamfrø

Fremgangsmåde
Start med at finde 75 g smør og lad det stå på en underkop for at blive blødt
Vej 900 g mel af
Kom 5 dL vand i en Margretheskål (evt. 4 dL koldt vand og 1,5 dL kogende vand, så det er tæt på 37&deg;)
Rør 25 g gær ud i vandet
Kom det meste af melet i skålen
Tilsæt 75 g sukker og 1&half; spsk salt
Rør alting sammen med den ene hånd og tilføj resten af melet med den anden hånd, indtil dejen kan æltes på bordet
Ælt dejen grundigt, og sæt den til hævning 1 time med en tallerken over. Husk at sætte et minutur
Del dejen i 16 boller (Del dejen i fire stykker, der hver deles i fire stykker)
Sæt bollerne med god afstand på bagepapir på en (eller to) bageplade(r), og lad dem hæve 30 minutter. Husk at sætte et minutur
Pres bollerne meget flade med en bageplade, pensel dem med vand og drys let med sesamfrø
Lad bollerne hæve endnu 50 minutter. Husk at sætte et minutur
Tænd ovnen på 200&deg; Sæt minuturet på 10 minutter, og lad bollerne fortsætte med at hæve mens ovnen varmer op
Sæt bollerne i ovnen og tænd for varmluft. Sæt et minutur på 12 minutter
Når minuturet bipper tjekkes om bollerne er blevet pænt lysebrune. Giv dem et par minutter mere, hvis de er for lyse. Husk at sætte et minutur
Ellers tages bollerne ud og køles af på en rist

Tip: Burgerbollerne er egnet til frysning og kan hurtigt tøes op på en brødrister. Vend bollerne ofte mens de tør op på brødristeren.
Tip: Opskriften er ikke til hverdagsboller, da der er meget sukker og salt i. Det er der dels fordi det er madbrød, og dels for at bollerne kan ligne det man får i en burgerbar. Betyder det mindre kan man halvere salt og sukker og skifte 175 g af melet ud med grovmel

Slut